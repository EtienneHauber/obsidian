---
{"publish":true,"created":"2025-09-15T17:05:36.422+02:00","modified":"2025-09-20T01:03:36.582+02:00","published":"2025-09-20T01:03:36.582+02:00","cssclasses":""}
---

## 1 Introductie Theorie in de Criminologie
Iedereen heeft theorieën over gedrag. Deze haal je uit persoonlijke ervaring, media, autoriteit (ouders, leraar) of consensus. De mogelijke fouten zijn dat er gebrekkige/selectieve waarneming is, overgeneralisatie, persoonlijke betrokkenheid, onlogisch of onvolledig redeneren en partiële verklaring. Is de eigen verklaring wel 'diep' genoeg om het een theorie te kunnen noemen? **In dit college hebben we het over onderscheid tussen persoonlijke theorieën en wetenschappelijke theorieën.** 

### 1.1 Wat is een theorie?
Wetenschappelijke theorieën zijn ==voorlopige== ==antwoorden op kennisvragen==, gebaseerd op ==nauwkeurig omschreven samenhangen== tussen ==observeerbare gebeurtenissen==. 

- **Voorlopig**: nieuw onderzoek kan feiten opleveren die niet in overeenstemming zijn met de huidige theorie (scepticisme). Ook kunnen algemene uitspraken waarop de theorie is gebaseerd zelf onderwerp van verklaring kunnen worden gemaakt.
- **Antwoorden op kennisvragen**: "the aim of science is to find satisfactory explanations of whatever strikes us as being in need of explanation (Karl Popper)." Vragen komen niet uit het niets, maar uit de context waar de theorie wordt ontwikkeld. Context is belangrijk. Theorieën worden geformuleerd als (voorlopige) antwoorden op de bestaande kennisvragen en antwoorden op kennisvragen zijn vaak de startpunt van handelen.
- **Nauwkeurig omschreven samenhangen**: Wetenschappelijke theorieën moeten zo opgesteld zijn dat er toetsbare hypothesen kunnen worden afgeleid.
- **Observeerbare gebeurtenissen**: In de theorie gehanteerde begrippen moeten voldoende operationaliseerbaar zijn.  Denk bijv. aan de theorie dat er Reptilians aan de macht zijn op de wereld: niet observeerbaar, dus geen wetenschappelijke theorie.

#### 1.1.1 Elementen van een theorie
- **Object**: de eenheden waarover de theorie uitspraak doet
	Operationalisatie: steekproefkader
- **Explanans**: de 'verklaring', het mechanisme
	Operationalisatie: (on)volledige weergave van theoretische concepten
- **Explanandum**: dat wat de theorie verklaart
	Operationalisatie: onder/overrapportage, gedrag individu of gedrag strafrechtelijk systeem, verklaringsniveau

>Voorbeeld: Jongens (O) met delinquente vrienden (Eans) zijn vaker zelf delinquent (Edum).

#### 1.1.2 Verklaringsniveaus
- **Micro**-theorieën (individueel gedrag, social proces): individuele verschillen
- **Macro**-theorieën (epidemiologie, sociale structuur): samenleving en groepspatronen in crimineel gedrag

Macro theorieën verklaren verschillen tussen groepen, maatschappelijke klassen, buurten en samenlevingen met behulp van verschillen in hun sociale of culturele kenmerken.

![[Algemeen/000 Reference/Attachment library/CleanShot 2025-09-15 at 14.54.19@2x.png|Micro: verschillen tussen individuen. Macro: grotere schaal.]]

![[Algemeen/000 Reference/Attachment library/CleanShot 2025-09-15 at 14.56.19@2x.png|De relatie tussen verklaringsniveaus is van belang omdat we vaak fouten zien die te maken hebben met die niveaus.]]

![[Algemeen/000 Reference/Attachment library/CleanShot 2025-09-15 at 14.57.59@2x.png|Ecologische fout: wanneer we verbanden op macroniveau zonder enige toets/uitleg direct doortrekken op microniveau.]]

>Voorbeeld van een ecologische fout: migratie. In wijken waar veel immigranten binnenkomen is vaak een hoger percentage van criminaliteit. Mag je daaruit de conclusie trekken dat de migranten de personen zijn die voor dat resultaat zorgen? Er kunnen allerlei andere verklaringen zijn. Bijv. migranten kiezen wijken uit waar criminaliteit al hoger is (bijv. als dat er veel is, dan valt het feit dat je illegaal bent minder op.) of de huizenprijzen zijn lager.

![[Algemeen/000 Reference/Attachment library/CleanShot 2025-09-15 at 15.01.24@2x.png|Klassiek voorbeeld van een ecologische fout. Er is een migratieoverschot, en er is een stijging in de criminaliteit. Dit suggereert dat de migranten de problemen vormen. Dit is een problematische overgeneralisering.]]

#### 1.1.3 Causaliteit
Dit is een belangrijk begrip in theorie-land. We zijn op zoek naar oorzaken van gedrag. Als je wil spreken van een oorzaak, dan moet X nodig zijn en voldoende om Y te doen plaatsvinden. Geen enkele criminologische verklaring voldoet aan beide eisen.
- **Nodig**: zonder X komt Y niet voor
- **Voldoende**: Y komt altijd voor bij X

In de criminologie is er sprake van **soft determinisme**: een probabilistisch concept van de oorzakelijkheid. Een bepaald kenmerk doet de kant toe- of afnemen, maar echte causaliteit kunnen we nauwelijks vaststellen. 

### 1.2 Wetenschappelijk proces
#### 1.2.1 Peilers
- **Empirisme**: ontwikkelen en testen van theorieën op basis van empirische werkelijkheid.
- **Objectiviteit**: instrumenten precies en valide, en eindoordeel gebaseerd op resultaten, niet op persoonlijke overtuiging.
- **Scepticisme**: ook eigen conclusies niet permanent maar tentatief.
- **Zuinigheid (parsimony)**: reduceren aantal mogelijke verklaringen voor bepaald gedrag.

#### 1.2.2 PTO Schema
Probleem -> Theorie -> Onderzoek

Probleem: kennistekort omtrent bepaald verschijnsel
Theorie: voorlopige oplossing
Onderzoek: observeren empirie

**Dynamische kennisontwikkeling:** PTO -> PTO -> PTO
Het is een soort cyclische beweging, maar we gaan niet direct alle vragen beantwoorden. De cyclus start steeds opnieuw. 

![[Jaar 3/317 Theoretische Criminologie/Slides HC1.pdf#page=43|Slides HC1, page 43]]

### 1.3 Hoe beoordeel je een theorie?

![[Jaar 3/317 Theoretische Criminologie/Slides HC1.pdf#page=45|Slides HC1]]

## 2 Het Rationele Dier
Dit college gaat over theorieën die de keuzes van daders centraal stellen. Er worden verschillende theorieën behandeld die kijken naar het keuzeproces van de dader. De theorieën gaan niet in op achterliggende oorzaken. "De rationele belangenafweging van individuen." 

>De "Schools of Criminology" zijn theoretische raamwerken die vanuit het verleden zijn ontstaan om misdaad, crimineel gedrag en de reactie van mensen op criminaliteit uit te leggen.

### 2.1 Maatschappelijke context van de theorieën
In de periode van de "verlichting" (1650-1800) ontstaat er een "gegoede middenklasse" die niet past in de standaard rolverdeling. Deze klasse krijgt economische macht, en de koningshuizen in Europa doen moeite om deze klasse te vriend te houden. Ze gaan hierdoor land uitdelen. De adel en boeren vonden dit niet leuk (vooral de armste boeren zonder land), want zij zien hun inkomsten teruglopen. 

Mensen beginnen steeds meer te twijfelen aan goddelijke decreten. "Het volk is er niet voor de heerser, de heerser is er voor het volk." Er treedt een secularisering op.  Er komen meerdere revoluties (Franse/Amerikaanse revolutie). Verschillende koningshuizen eindigen onder de guillotines. 

Dit heeft ook impact gehad op hoe er gekeken werd naar misdaad en straf. De rechtspraak op dat moment was niet gestoeld op empirisch bewijs, maar religie speelde een belangrijke rol: "rechtspraak door godsoordeel." Mensen werden geacht om te zweren op de bijbel: getuigen zijn per definitie betrouwbaar. In de praktijk waren getuigen omkoopbaar en speelden er veel machtsspelletjes. 

### Klassieke school
*Bedenkers: Cesare Beccaria, Jeremy Bentham*

| Ideeën           | Uitleg                                                                                                                                                                                                             |
| ---------------- | ------------------------------------------------------------------------------------------------------------------------------------------------------------------------------------------------------------------ |
| **Wetmatigheid** | Aanname van hoe de menselijke natuur in elkaar steekt: mensen verkiezen 'plezier' boven 'pijn'                                                                                                                     |
| **Condities**    | ※ Omstandigheden van het geval bepalen wat de kosten zijn (pijn) en wat de baten zijn (plezier) van bepaalde gedragsalternatieven<br>※ Het rationele dier: mensen maken een rationele afweging van kosten en baten |
| **Explanandum**  | Mensen kiezen voor dat gedrag dat hen het meeste voordeel oplevert.                                                                                                                                                |

>**Oplossing**: "Als je crimineel gedrag wil voorkomen, moet je letten op de omstandigheden van het geval. Die moeten zo uitpakken dat crimineel gedrag de moeite niet meer loont"

- Strafwet als middel om kosten en baten van een delict te beïnvloeden
- De hoogte van de straf moet net hoog genoeg zijn om daders ervan te weerhouden een bepaald delict te plegen
- De straf moet bij het delict passen, niet bij de dader (daad- vs dadersstrafrecht)
- Straffen moeten voldoende **zeker**, **snel** en **zwaar** zijn (je moet weten als individu dat je gepakt wordt en dat de straf komt; dat beïnvloed de rationele afweging van kosten/baten)